Kūčių rytą
 Anksti Kūčių rytą šeimininkė budina savo vyrą:
 - Eik greičiau, saulei netekėjus, kur dalgės kabo, ištverk dalges. Dalges
padėk po stogu, o dalgiakočius sudėk svirnan.
 Šeimininkė ieško kubilo lanko, kad būt visai apskritas, nepertrūkęs niekur.
Tą lanką neša vištų tvartan, vidury tvarto paguldo. O tada šeimininkė skuba
tvartant prie kodžio, kur būna žirniai supilti. Šeimininkė tuos žirnius semia
negailėdama didžiulį gorčių, kad visos vištos prilestų lig soties. Šeimininkė
pila tuos žirnius tan kubilo lankan, kad nei vienas žirnis nebūt už kubilo
lanko - kad vištos visos dėtų kiaušinius vienan daiktan, nemėtytų kiaušinių.
Berdama žirnius tan lankan, šeimininkė garsiai sako vištom:
- Žiūrėkite, kad nei vieno kiaušinio, nei vieno niekur nepamestut, visus
vienon vieton dėkite!
Na ir visos vištos šeimininkės įsakymą vykdo.